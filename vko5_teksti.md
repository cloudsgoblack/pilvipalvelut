### Viikon 5 tehtävä
## Matomo-analytiikan hyödyntäminen verkkosivuilla

Matomon avulla on mahdollista seurata omien verkkosivujen käyttäjäliikennettä ja saada tietoa esimerkiksi siitä, mitä kautta käyttäjät ovat löytäneet sivustolle (hakukoneen kautta, jostakin linkistä...?). Analytiikka myös kertoo, minkä verran kutakin sivua on klikkailtu ja käytetty - onko jokin sivu muita suositumpi eli hyödyllisempi tai houkuttelevampi, tai vastaavasti jokin aivan täysin turha. Samoin käyttäjästä saa selville sen, millä sivulla käymisen jälkeen hän on poistunut verkkosivuilta, mikä voi auttaa hahmottamaan sivuston mielenkiintoisuutta ja monipuolisuutta.

Matomo antaa myös tiedon siitä, mikäli joidenkin sivujen latausajat ovat turhan pitkiä. Se myös luokittelee sivuston käyttäjiä heidän käyttäytymisensä mukaan, mikä myös mahdollistaisi kohdennetun markkinoinnin. Tämä toiminto olisi erityisen hyödyllinen, jos olisin perustamassa verkkokauppaa! 

[Linkki sovellukseen >>](vko5/index.html)
